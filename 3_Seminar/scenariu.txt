Scopul proiectului este realizarea unui sistem informatic pentru gestiunea activităților de rezervare și
cazare ale unei unități hoteliere. În vederea cazării, un client poate solicita rezervarea uneia sau mai multor
camere prin e-mail, telefonic sau folosind site-uri specializate în rezervări hoteliere. Pentru rezervările prin
email sau telefonic, clientul furnizează recepționerului informații privind perioada de cazare și tipurile de
camere solicitate. Clienții vor beneficia de reduceri implicite dacă rezervă cel putin un număr minim de camere
sau dacă perioada de cazare depășește patru zile. Recepționerul verifică disponibilitatea camerelor și îl
înștiințează pe client de acest lucru precum și de costul estimat al cazării. Dacă nu există camere disponibile
conform solicitării, recepționerul poate oferi clientului alternative. De asemenea, clientul poate solicita un
discount suplimentar, iar recepționerul va decide fezabilitatea discountului, fiind asistat obligatoriu de
managerul hotelului. În situația în care clientul este de acord cu prețul propus, se va proceda la realizarea
rezervării. Pentru clienții noi, recepționerul solicită datele de identificare, pe care le introduce în aplicație.
Nu se poate acorda discount suplimentar pentru rezervările făcute prin intermediul site-urilor specializate.

Odată ajuns la hotel, și dacă a făcut în prealabil o rezervare, clientul va furniza datele de identificare ale sale
și/sau ale rezervării și se face cazarea. Dacă nu există o rezervare, se va verifica disponibilitatea camerelor
pentru perioada cerută. Atunci când se găsește o astfel de cameră, se face cazarea. La finalul sejurului,
recepționerul întocmește o listă cu toate serviciile solicitate de client, precum și prețul acestora. Lista
trebuie validată de client, după care se întocmește factura finală. Factura poate fi plătită parțial sau
integral, prin transfer bancar, numerar sau folosind un card bancar. Totodată, înainte de a părăsi hotelul,
clientul este rugat să completeze un formular prin care să evalueze serviciile oferite de unitatea hotelieră.
După eliberarea camerei, camerista verifică starea acesteia și informează recepția.

> Să se reprezinte în Visual Paradigm diagrama de cazuri de utilizare pentru scenariul de mai sus.